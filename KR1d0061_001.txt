# -*- mode: mandoku-view; -*-
#+TITLE: 禮記正義
#+DATE: 2015-09-12 00:39:40.010623
#+PROPERTY: ID KR1d0061
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB09n0692-063禮記正義-卷六十三.
<pb:KR1d0061_SBCK_001-1a>¶
禮記正義卷第六十三¶
　　　唐國子祭酒上護軍曲阜縣開國子臣孔　穎達　等奉¶
　　　勑撰¶
子日至唯終　正義曰此一節明在下羣臣無問大小皆須恭敬¶
謹愼又君無以小臣而謀大事也　大臣不親百姓不寧則忠敬¶
不足富貴巳過也者沈氏云謂大臣離二不與上相親政敎煩苛故¶
百姓不寧若其如此臣不忠於君君不敬於臣是忠敬不足所以致¶
然也由君與臣富貴己過極也　大臣不治而邇臣比矣者大臣¶
不肯爲君理治職事由邇近之臣與上相親比故也　邇臣不可¶
不愼也是民之道也者邇近也言親近之臣不可不愼擇其人道謂¶
道路言邇臣是民之道路邇臣好則人從之好邇臣惡則人從之惡¶
也　君母以小謀大者言君無得與小臣而謀大臣之事也¶
母以逺言近者無得以逺臣共言近臣之事也　母以内圖外者¶
無得以内臣共圖謀外臣之事所以然者小大之臣意殊逺近之臣¶
不同恐各爲朋黨彼此交爭轉相陷害故不圖謀也則大臣不¶
<pb:KR1d0061_SBCK_001-1b>¶
臣不疾而逺臣不蔽矣者&KR0002;能如此則外内情通小大意合大¶
怨恨於君也疾猶非也近臣不爲人所非毀而逺臣不被障蔽故也¶
葉公之顧命曰母以小謀敗大作者此葉公顧命之書無用小臣之¶
謀敗損大臣之作　母以嬖御人疾莊后者莊后謂齊莊之后是¶
適夫人也無得以嬖御賤人之爲非毀於適夫人　母以嬖御士¶
疾莊士者言母得以嬖御之士非毀齊莊之士　大夫卿士者覆¶
&KR0003;言莊士即大夫卿之典事者士事也注言近以見逺言大以見小¶
互言之　正義曰言近以見逺謂言近臣親比則逺臣不親比云¶
言大以見小謂大臣不治小臣治也故云互言之也　注大臣至¶
陷害　正義曰由大臣執㩲於外小臣執命於内或大臣忌小臣¶
或小臣忌大臣所以内外交爭&KR0002;共圖謀轉相陷害故所謀之事各¶
於其黨與大臣謀大臣與小臣謀小臣是各於其黨中知其過失審¶
悉也　注葉公楚縣公葉公子髙也　正義曰知葉公子髙者¶
左傳云丗本文云臨死遺書曰顧命者約尚書顧命之篇　子曰¶
至由聖　正義曰此節明君不信用臣也不親其所賢而信其¶
<pb:KR1d0061_SBCK_001-2a>¶
所賤者謂在上親任其所賢有德之人而信用其所賤無德者民是¶
以親失者言以此化民民效於上失其所當親惟親愛羣小也¶
而敎是以煩者言羣小被親旣無壹德政敎所以煩亂也　詩云¶
彼求我則如不我得此詩小雅正月之篇刺幽王之詩言彼幽王初¶
求我賢人如不得於我言禮命煩多也　執我仇仇亦不我力者¶
旣得賢人執留我仇仇然不堅固亦不於我上以力而用我引之者¶
證不親其所賢也　君陳曰未見聖若已弗克見旣見聖亦不克¶
由聖者此尚書君陳篇成王戒君陳之辭也言凡人未見聖道之時¶
如似已不能見旣見聖道亦不能用之也　子曰至惟終¶
正義曰此一節戒愼言之事小人溺於水者謂卑賤小人居近川澤¶
者愛翫於水溺覆没也多爲水所覆没故云小人溺於水君子溺於¶
口者言卿大夫之君子以口傷人而致怨恨遂被覆没亦如溺於水¶
不能自治也　大人溺於民者大人謂人君也由君在上陵虐下¶
民則人衆離叛君無所尊故溺於民也　皆在其所褻也者言小¶
人君子大人等所以被没溺者皆在於褻慢而不能敬愼故¶
<pb:KR1d0061_SBCK_001-2b>¶
夫水近扵人而溺人　所¶
&KR0002;逺於民則人不没溺伹由水近人則人得用之沐浴而日日狎習¶
不復畏懼或泳之或游之無有誡忌至於洪波浪起亦猶習以爲常¶
故致覆溺也　德易狎而難親也易以溺人者德易狎者言有德¶
之人初時學其近者淺者謂言可得是易可親狎至大者逺者莫測¶
其理是難可親也初時易狎是易也終則難親是溺人也故云易以¶
溺人也　口費而煩易出難悔易以溺人者&KR0003;德旣竟此還釋溺¶
口所由費恵也口虚出言而無實從之是口惠也口惠不難失在煩¶
數故云而煩也無以實言是易出也一出言駟馬追之不及是難悔¶
必爲物所憾所以有禍口費易出難悔被害是溺人也　夫民¶
閉於人而有鄙心者此釋溺民所由也言下民之情常自閉塞不通¶
人道故云閉於人也而用心鄙詐故云有鄙心　可敬不可慢易¶
以溺人者旣閉塞人道而有鄙詐卒難告喻故人君當敬以臨之庶¶
其漸染&KR0002;又陵慢則必怨畔則國無民君道便喪溺也民處卑下易¶
可䙝慢終致怨畔是溺人也　大甲曰母越厥命以自覆也者伊¶
<pb:KR1d0061_SBCK_001-3a>¶
尹戒大甲之辭言無得顚越其敎命以自覆敗也　若虞機張者¶
虞謂虞人機謂弩牙言爲政之道如虞人射獸先弩牙以張也¶
往省括于厥度則釋者謂已心往機間省視箭括當於所射之度乃¶
釋&KR0076;而發矢故云則釋言爲政之道政敎已陳當以已心省此所施¶
政敎合於羣下然後乃施之也　兊命曰惟口起羞惟甲胄起兵¶
者此尚書篇名傅&KR0003;戒髙宗之辭口爲榮辱之主若出言不當則被¶
人所賤故起羞辱也甲胄罰罪之器&KR0002;所罰不當反被兵戎所害故¶
甲胄起兵也　惟衣裳在笥惟干戈省厥躬者衣裳在篋笥當服¶
之以行禮不可妄與於人惟所施干戈之事當自省已身不可妄加¶
無罪浪以害人　大甲曰天作孽可違也者&KR0002;水旱災荒自然而¶
有非由人失所致故云天作孽亦可徙移辟災是可違也　自作¶
孽不可以逭者已自作禍物皆怨恨所在而致禍害故不可逃也¶
尹&KR0123;曰惟尹躬天見干西邑夏者&KR0123;當爲告天當爲先言伊尹告大¶
甲云伊尹身之先祖見西方夏邑之君謂禹也夏都在亳西故云西¶
邑也　自周有終相亦惟終者周謂忠信言夏之先君有能¶
<pb:KR1d0061_SBCK_001-3b>¶
<pb:KR1d0061_SBCK_001-3b>¶
則是安邑亦在亳西也　子曰至曰怨　正義曰此論君人相¶
須言養人之道不可不愼也　詩云昔吾有先正其言明且清者¶
此逸詩也正長也詩人稱昔吾之有先君正長其敎令之言分明且¶
淸絜國家所以安也都邑所以成也庶人所以生也　誰能秉國¶
成不自爲正卒勞百姓者卒盡也言詩人傷今無復有先正之賢故¶
云今日誰能執國之八成又當謙退之不自爲正者得其正道能用¶
仁恩盡勞來百姓言今無復有如此之人疾時大臣唯專功爭美各¶
自爲是也　君雅曰夏日暑雨小民惟曰怨者此穆王命君牙之¶
辭也言民心難稱所怨恒多夏日暑熱及雨天之常道細小之人惟¶
曰怨也　資冬祁寒小民亦惟曰怨者至於冬曰是大寒之時小¶
人亦惟曰怨猶言君政雖曰得當人怨之不已是治民難也¶
注成&KR0022;之八成也　正義曰案周禮小宰職云掌以官府之八成¶
經&KR0022;治一曰聽政役以比居二曰聽師田以簡稽三曰聽閭里以版¶
圖四曰聽稱責以傅别五曰聽禄位以禮命六曰聽取予以書契七¶
曰聽賣買以質劑八曰德出入以要㑹皆　事品式以聽治於¶
<pb:KR1d0061_SBCK_001-4a>¶
<pb:KR1d0061_SBCK_001-5a>¶
道須齊一也　子曰至好仇　正義曰此一節明其朋匹之事¶
君子能好其正者匹匹偶言君子能愛好其朋友匹偶以下云君子¶
好仇故知此正爲匹也　故君子之朋友有郷其惡有方者言郷¶
方皆猶輩&KR0011;也言君子所親朋友及所惡之人皆有輩&KR0011;言君子善¶
者則爲朋友也旣好惡不同故君子之交可者與之不以榮枯爲異¶
是朋友不善者則可憎惡之言有常也&KR0002;小人唯利是求所善所惡¶
無恒定也　是故邇者不惑而逺者不疑也由好惡有定可望貌¶
而知故近者不惑逺者不疑也　詩云君子好仇者此周南&KR0028;睢¶
之篇詩意云窈窕淑女君子好仇此則斷章云君子之人以好人爲¶
匹也　子曰至威儀　正義曰此一節明交友之道唯善是仇¶
以威儀相攝佐也　則好賢不堅而惡惡不著也者以賢而貧賤¶
則輕絶之是好賢不堅惡而富貴則重絶之則惡惡不著也如此者¶
是貪利之人故云雖曰不利吾不信也　詩云朋友攸攝攝以威¶
儀者此大雅旣醉之篇美成王之告大平之詩於時朋友羣臣所以¶
禮義相攝佐之時以威儀也言以　賤而求利者¶
<pb:KR1d0061_SBCK_001-5b>¶
<pb:KR1d0061_SBCK_001-5b>¶
注衣或在内新時不見　正義曰以經云苟有其車必見其載苟有¶
其衣當言必見其著今乃云必見其敝以衣初新著時或在内裏人不¶
見也其敝破棄時乃始見故云必見其敝　子曰至厥躬　正義¶
曰此一節明重言行之事　言從而行之則言不可飾也者從隨也¶
謂言在於先而後隨以行之言當須實不可虚飾也　行從而言¶
之則行不可飾也者謂行在於前言隨於後論&KR0003;於行則行當須先¶
實不可虚飾也　故君子寡言而行以成其信者以其言行相副之¶
故君子當顧言而行以成其信也　則民不得大其美而小其惡者¶
必須以行爲驗不用虚辭爲此之故則人不得虚増大其美事而減小¶
其惡事由美惡大小皆驗於行也　詩云白圭之玷尚可磨也此大¶
雅抑之篇刺厲王之詩也白圭之玉玷缺尚可磨而平之此言語玷缺¶
不可爲而改之是無如之何也　小雅曰允也君子展也大成者此¶
詩小雅車攻之篇美宣王之詩也允信也言信實矣君子謂宣　展¶
誠也誠實矣而大成大平也引之者　言信爲本　君奭曰昔在¶
　帝者此周公　君奭　辭也　帝　往昔之時在上天也¶
<pb:KR1d0061_SBCK_001-6a>¶
<pb:KR1d0061_SBCK_001-7a>¶
<pb:KR1d0061_SBCK_001-8a>¶
<pb:KR1d0061_SBCK_001-9a>¶
後得古文而禮家又貪其&KR0003;因合於禮記耳奔喪禮屬凶禮也鄭云¶
逸禮者漢書藝文志云漢興始於魯淹中得古禮五十七篇其十七¶
篇與今儀禮正同其餘四十篇藏在祕府謂之逸禮其投壷禮亦此¶
&KR0011;也又六藝論云漢興髙堂生得禮十七篇後孔子壁中得古文禮¶
五十七篇其十七篇與前同而字多異以此言之則此奔喪禮十七¶
篇外旣謂之逸何以下文鄭注又引逸奔喪禮似此奔喪禮外更有¶
逸禮者但此奔喪禮對十七篇爲逸禮内録入於記其不入於記者¶
又比此爲逸也故二逸不同其實秖是一篇也此奔喪一篇兼天子¶
諸侯然以士爲主故鄭下文注云未成服者素委貌是士之所服故¶
知以士爲主也　奔喪至盡哀　正義曰此一篇揔明奔五服¶
之喪也從始聞至於喪所成服之節今各隨文解之此一節論初聞¶
之節五服皆然故鄭注云雖非父母聞喪而哭其禮亦然鄭必知五¶
服皆然者以下文云日行百里不以夜行唯父母之喪見星而行别¶
云唯父母則知以前兼五服也　行至竟哭　正義曰此一節¶
　奔喪在路至其國竟奔赴之　淂　則成報而¶
<pb:KR1d0061_SBCK_001-9b>¶
<pb:KR1d0061_SBCK_001-9b>¶
爲之拜賔此旣親拜賔故知主人也此謂奔父之喪&KR0002;母之喪又哭¶
則免此下文云又哭括髮&KR0221;故知爲父也此謂未成服也故下云三日¶
成服　襲絰于序東者謂在堂下當序牆之東非謂堂上之序東¶
也　送賔皆如初者謂前送賔畢而反位後送賔亦畢而反位故¶
云皆如初也於又哭括髮祖成踊於三哭猶括髮&KR0221;成踊者括髮&KR0221;皆在¶
堂上殯東西面成踊則在堂下之東西面位也　三日成服拜賔送¶
賔皆如&KR0004;者謂於堂下之東拜賔成踊送賔反位故云皆如&KR0004;也¶
注未成服者素委貌深衣　正義曰知素委貌深衣者案曽子問¶
篇云壻親迎女在塗遭喪女改服布深衣縞緫女人之縞緫似男子¶
之素冠故知布深衣素冠又小記云逺葬者比反&KR0152;者皆冠及郊而¶
后免明知在路皆冠也此素委貌謂士庶人&KR0002;大夫巳上則素弁也¶
注云巳殯者位在下　正義曰案士喪禮小斂訖降自西階即位¶
故知殯畢位在下小斂之後未殯之前雖降在堂下仍更升堂至旣¶
殯之後則長在阼階之下故云旣殯位在下也　注襲服至哭踊¶
正義曰云不於又哭乃絰者案士喪禮　奉　于堂降　踊¶
<pb:KR1d0061_SBCK_001-10a>¶
<pb:KR1d0061_SBCK_001-11a>¶
<pb:KR1d0061_SBCK_001-12a>¶
<pb:KR1d0061_SBCK_001-13a>¶
喪東髽即位與主人拾踊注云拾更也主人與之更踊賔客之是待¶
婦人爲賔客禮以婦人外成適他族故也雖以賔客待之亦爲異於¶
賔客之禮故雜記云婦人奔喪入自闈門升自側階注入自闈門升¶
自側階異於女賔&KR0002;女賔則喪大記篇云&KR0009;公夫人入自大門今此入¶
闈門是異於女賔以婦人雖是外成以奔夫屬不得全同女賔故也¶
奔母至括髮　正義曰此一經論奔母之喪節也此謂適子故經¶
云拜賔送賔皆如奔父之禮&KR0002;庶子則亦主人爲之拜賔送賔¶
注爲母於又哭而免輕於爲父也　正義曰此文又哭不括髮與¶
喪服小記篇云又哭而免其理雖同其日則異於喪服小記據在家¶
小斂之後又哭之時不括髮而免也此則從外奔喪至内乃不括髮而¶
免也　婦人至拾踊　正義曰此婦人奔喪之禮也　注婦人¶
至客之　正義曰婦人入者由闈門知入自闈門者雜記篇文以¶
諸侯夫人奔喪入自闈門明卿大夫以下婦人皆從闈門入也闈門¶
謂東邊之門云髽於東序者以男子之免在東序故知婦人亦髽¶
於東序就掩映之處在堂上也男子則堂下也　云升自東¶
<pb:KR1d0061_SBCK_001-13b>¶
東面之階故雜記云升自側階云不髽於房變於在室者熊氏云¶
未殯之前婦人髽於室故士喪禮云婦人髽于室&KR0002;旣殯之後室中¶
是神之所處婦人在堂當髽於東房今此婦人始來奔喪故髽於¶
東序耳此文據天子諸侯之禮案大記云婦人髽帶麻于房中注云¶
天子諸侯之禮房中則西房也云去纚大介曰髽者鄭注士喪禮云¶
髽之異於髺髮者旣去纚而以髮爲大紒如今婦人露紒其象也¶
奔喪至之禮　正義曰此一節論旣葬之後奔父母之喪禮¶
主人之待之也即位於墓左婦人墓右者主人謂先在家者非謂適¶
子也此奔喪者身是適子故經云拜賔反位成踊&KR0002;非適子則不得¶
拜賔也　三日成服於五&KR0152;相者告事畢者三日成服謂來奔喪¶
日後三日通奔日則爲四日於此日成服則五哭矣相者告事畢謂¶
成服之日爲四哭成服明日之朝爲五哭此謂旣葬巳後而來歸故¶
唯五哭相者告事畢不復&KR0152;也　注主人至事也　正義曰鄭¶
注嫌經云主人是適子故云主人謂在家者必知然者以奔喪者親¶
自拜賔是奔喪者身爲主人不得待者爲主人故云謂在家者也¶
<pb:KR1d0061_SBCK_001-14a>¶
云哭於墓爲父母則袒者以下文云除喪而后歸則之墓哭成踊東¶
括髮袒除喪畢尚括髮袒明葬後歸爲父母&KR0221;可知也云告事畢者¶
於此後無事也釋所以墓所初哭成踊則告事畢者以墓所旣括髮¶
絰絞帶拜賔之後於此墓所更無事也注又哭至五哭　正義曰¶
又哭三哭不袒者哀戚已乆殺之也今經云又哭三哭但云括髮不云¶
袒者旣葬巳後哀情稍殺故也云成服之朝爲四哭者以初至象始死¶
爲一哭明日象小斂爲二哭又明日象大斂爲三哭又明日成服之日¶
爲四哭又明日爲五哭皆數朝哭不數夕哭故爲五也云此謂旣期¶
乃後歸至者也&KR0002;其未期之前在家者猶朝夕哭則知奔喪者亦朝¶
夕哭今云五哭相者告事畢明是旣期已後朔望朝哭而已故鄭云¶
其未期猶朝夕哭不止於五哭也　注壹括至者同　正義曰¶
壹括髮謂歸入門哭時者鄭恐一括髮是墓所括髮入門則不括¶
髮故明之云壹括髮謂入門哭時者謂以筵几在堂不應入門遂不¶
括髮故云謂入門時也云於此乃言爲母異於父者明及殯不及殯¶
其異者同釋爲母異於父應從上文及賔奔母之喪而言之人及¶
<pb:KR1d0061_SBCK_001-14b>¶
不及殯後始言爲母異於父之意&KR0002;及殯則言異於父恐不¶
殯若不及殯處而言之則及殯之處灼然可知是舉後揔明前也故¶
云明及殯不及殯其異者同謂及殯壹括髮不及殯亦壹括髮是¶
異於父者其事同也　齊衰至事畢　正義曰此一節明旣葬之¶
後奔齊衰以下喪禮但齊衰以下有大功小功緦麻日月多少不同¶
&KR0002;奔在葬後而三月之外大功以上則有免麻東方三日成服&KR0002;小¶
功緦麻之喪則不得有三日成服小功以下不稅無追服之理若葬¶
後通葬前未滿五月小功則亦三日成服其緦麻之喪止臨喪節而¶
來亦得三日成服也　東即位拜賔成踊者東即位謂奔喪者於¶
東方就哭位拜賔謂主人代之拜賔成踊謂奔喪者於主人拜賔之¶
時而成踊凡言成踊每一節有三踊凡三節九踊乃謂之成也¶
注不言袒言襲者容齊衰親者或袒可　正義曰今案經文直¶
言免麻于東方即位不稱袒而下云成踊襲下旣稱襲則有袒理經¶
若言袒恐齊衰以下皆袒故不得揔言袒也經稱襲者容有齊衰重¶
爲之得襲故言襲　注爲父至字也　正義曰知爲父於又哭¶
<pb:KR1d0061_SBCK_001-15a>¶
括髮而不袒者案上文爲父不及殯歸入門左北面哭盡哀括髮袒¶
下文云相者告就次於又哭括髮成踊不言袒是爲父於又哭括髮而¶
不袒也云又哭三哭皆言袒袒&KR0283;字也者今齊衰以下之喪經文於又¶
哭三哭乃更言袒輕喪而袒非其冝故知經之袒&KR0283;餘之字也　聞喪¶
至如初　正義曰此一節明聞喪不得奔於所聞之處發喪成服¶
之禮　聞喪不得奔者謂以君命有事其事未了故不得奔喪也¶
乃爲位者謂以君命使故得爲位如朝夕哭位矣　襲絰綾帶即¶
位者於此聞喪之日覆哭踊畢襲所袒之衣著首絰絞帶之垂即東¶
方之位　三日成服於五哭拜賔送賔如初者三日成服通數聞喪¶
爲四日五哭謂成服之明日哭也於此哭時有賔來即拜而迎之去即¶
送之皆如初於五哭訖亦可以止者也不云相者告事畢禮文略也¶
注聞父至可也　正義曰知聞父母喪而不得奔謂以君命有事者¶
&KR0002;非君命有事則不得爲位當須速奔今乃爲位故知以君命有事¶
也云不於又哭乃絰者喪至此踰曰節於是可也者不於又哭謂不於¶
明日之又哭此經云又哭謂當日之中對初聞喪之哭乃爲又哭¶
<pb:KR1d0061_SBCK_001-15b>¶
哭後乃　帶與明日又哭別也初聞喪象　又&KR0152;象小斂¶
時也士喪禮云小斂乃絰則此亦當又哭乃絰今於聞喪之日即絰¶
帶者以喪至此赴者至踰其日節故於是聞喪之日可加絰帶也¶
注其在至以止　正義曰在官謂在官府館舎館舎是賔之所專¶
有由館舎之中而作廬故知禮畢亦告就次云言五哭者以迫公事¶
五日哀殺亦可以止者此經唯云五哭不云哀止知可以止者若成¶
服之後恒常有哭何須特云五哭之文明五哭之後不復朝夕有哭¶
故以五哭斷之　&KR0002;除至不踊　正義曰此一節明除服之後¶
奔父母喪節　則之墓哭成踊者亦謂主人適子初在墓南北面¶
哭成踊乃來就主人之位括髮袒也　主人之待之也無變於服¶
者主人亦謂在家者無變於服謂著平常之&KR0123;服不踊者以在家¶
者其服已除哀情以殺故不踊也　注東東至而歸　正義曰¶
以東方是主人之位經云東故云即主人之位云如不及殯者也以上文¶
奔父母之喪不及殯先之墓北面哭下云東即主人之位除喪之後奔¶
其位如不及殯之時云遂除於墓而歸者以經云遂除於家不哭鄭¶
<pb:KR1d0061_SBCK_001-16a>¶
恐來至家始除服故明之云遂除謂墓所遂除服至於家不復哭也¶
自齊至免麻　正義曰此一節明齊衰以下除服之後奔喪之節¶
唯著免麻不括髮墓所哭罷即除此免麻者當謂至緦麻也¶
凡爲至而往　正義曰此一節明齊衰以下不得往奔則於所聞¶
之處爲位及免絰成服之禮　三日五哭者謂初聞喪爲一哭明¶
日朝夕二哭又明日朝夕二哭揔爲五哭所以三日爲五哭者爲急¶
欲奔喪以已之私事須營早了故三日而五哭止也　注謂無至¶
乃行　正義曰已聞齊衰以下之喪旣不銜君事又無私事故可¶
得早奔唯以已之私事未得奔者必知無君事者若銜君命於事爲¶
重唯父母之喪乃敢顯然爲鄼列之位今&KR0002;銜君使命聞齊衰以下¶
輕喪不敢以私害公不敢顯然爲位此言爲位故知無君命自以私¶
事未得奔者云齊衰以下更爲位而哭皆可行乃行者齊衰以下於¶
聞喪之處巳哭哭罷更爲位而哭可行即行以齊衰以下皆然故云¶
皆也　注數朝至　之　正義曰前云三日成服於五哭皆數¶
朝哭五日而五&KR0152;唯三日數夕哭爲五哭者前文三日五哭成服之後¶
<pb:KR1d0061_SBCK_001-16b>¶
乃云五哭故數成服後日之哭乃爲五此三日五哭是三日之内爲五¶
哭故數夕哭爲五哭經文不同故鄭注亦異云亦明日乃成服者鄭¶
恐三日爲五哭恐數聞喪三日亦成服故云明日乃成服以成服必¶
除初聞喪爲三日也云凡云五哭者其後有賔亦與之哭而拜之者從¶
上以來四處有五哭之文上兩處於五哭之下無拜賔送賔之事下兩¶
處五哭之文雖有拜賔送賔恐與上有異故鄭揔明之云凡云五哭者¶
其後有賔亦與之哭而拜之揔結於上也　注外喪緩而道逺成服¶
乃行容待齎也　正義曰以外喪恩輕故哀情緩也道路又逺容¶
待齎持賵贈之物故成服乃去也　齊衰至而哭　正義曰此¶
一節明奔喪所至之處哭泣之禮案雜記云大功望郷而哭此云¶
望門而哭者雜記所云者謂本齊衰喪者降服大功　哭父¶
至張帷　正義曰此一節明無服之親聞喪所哭之處案檀弓云¶
師吾哭諸寢與此異兄弟吾哭諸廟與此同朋友哭諸寢門外與此同¶
其不同者熊氏云檀弓所云殷禮也此所云周法也此哭父黨於廟而¶
檀弓云有殯聞逺兄弟之喪哭於側室&KR0002;無殯則在寢與此不同者¶
<pb:KR1d0061_SBCK_001-17a>¶
異代禮也此母黨在寢逸奔喪禮母黨在廟者皇氏云母存則哭於¶
寢母亡則哭於廟熊氏云哭於廟者是親母黨哭於寢者蓋慈母繼¶
母之黨未知孰是故兩存之沈氏云事由父者哭之廟事由己者則哭¶
之寢此師於廟門外者是父之友與爲師同故哭之廟義亦通也¶
注壹哭而巳則不爲位矣　正義曰此明諸哭者本是無服故但¶
哭不爲位案檀弓云申祥之哭言思與哭嫂同爲位者熊氏云異代¶
禮也此文朋友喪將欲奔故　哭&KR0002;朋友巳乆雖聞喪則不復哭¶
故檀弓云朋友之墓有宿草而不哭是也　注謂哭其舊君不敢¶
拜賔辟爲主　正義曰知哭舊君者以下文云諸臣在他國爲位而¶
哭是於他國爲位而哭見事之君則知此是哭諸舊君也　注族¶
親昬姻在異國者　正義曰此謂與諸侯異姓之昬姻又在他國不¶
與諸侯爲臣身又無服故暫爲位而哭&KR0002;與諸侯同姓是五服之内皆¶
服斬也故小記云與諸侯爲兄弟者服斬是也&KR0002;君之姑姊妹之女¶
來嫁於國中者則有服故雜記云諸侯之外宗猶内宗是有服也¶
注謂於至袒也　正義曰此謂斬衰以下之喪初聞喪應¶
<pb:KR1d0061_SBCK_001-17b>¶
<pb:KR1d0061_SBCK_001-17b>¶
踊者小功以下應除之後服雖不稅而初聞喪亦免袒而成其踊也¶
以本是五服之親爲之變也　拜賔則尚左手者於時有賔來弔¶
拜賔之時尚其左手謂左手在尚從&KR0123;拜也　無服至者麻¶
正義曰此經論哭無服而爲位及弔服加麻也　及婦人降而無服¶
者麻哭嫂與叔爲位并及族姑姊妹女子出嫁於人元是緦麻今降¶
而無服亦當爲位哭之加弔服之麻不爲之袒免故云無服者麻也¶
注雖無至者麻　正義曰以經云無服者麻旣無服又云麻故知¶
弔服加麻也麻謂緦之絰也云兄公於弟之妻則不能也者兄公謂¶
夫之兄也於弟之妻則不能爲位哭之然則弟婦於夫兄亦不能也¶
兄公於弟妻不服者卑逺之也弟妻於兄公不服者尊絶之也爾雅¶
釋親云婦人謂夫之兄爲兄公郭景純云今俗呼兄鍾語之轉耳今¶
此記俗本皆女旁置公轉誤也皇氏並云婦人稱夫之兄爲公者須¶
公平尊稱也云凡爲其男子服其婦人降而無服者麻者此是亦奔¶
喪禮文言凡爲其男子服其婦人降而無服者麻男子謂族伯叔族¶
兄弟之等爲其族姑及姊妹旣降無服其族姑姊爲族伯¶
<pb:KR1d0061_SBCK_001-18a>¶
無服加麻是男之於女女之於男皆無服而加麻故云几爲¶
其婦人降而無服者　也　凡奔至拜之　正義曰此經論奔¶
喪大夫士來弔待之節　大夫至袒拜之成踊而后襲者謂大夫¶
來至弔此奔喪之士其奔喪者先袒拜之成踊之后然後襲衣尊大¶
夫故先拜而後襲於士襲而後拜之者謂士來弔此奔喪之人其奔喪¶
者初亦袒襲衣之後乃始拜之士卑故先襲而後拜也　注主人¶
成踊　正義曰此主人謂奔喪者身是士初來奔喪主人括髮於¶
堂上乃降堂而哭於此時大夫至因拜之於東階下不敢成巳踊及襲¶
絰帶之事待拜後始成踊襲絰帶也&KR0002;士來弔則降堂先成已禮踊¶
襲絰帶之後乃拜之士謂兩士相敵然則與兩大夫相敵則亦襲後乃¶
拜之云或曰大夫後至者袒拜之爲之成踊者以此經但云袒拜之成踊¶
其餘經本云大夫後至袒拜之爲之成踊與此經文字多少不同故云或曰¶
禮記正義卷第六十三¶
