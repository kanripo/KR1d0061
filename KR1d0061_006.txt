# -*- mode: mandoku-view; -*-
#+TITLE: 禮記正義
#+DATE: 2015-09-12 00:39:40.229756
#+PROPERTY: ID KR1d0061
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB09n0692-068禮記正義-卷六十八.
<pb:KR1d0061_SBCK_006-1a>¶
禮記正義卷第六十八¶
　　　唐國子祭酒上護軍曲阜縣開國子臣孔穎逹等奉¶
　　　勑撰¶
冠義第四十三　正義曰案鄭目録云名曰冠義者以其記&KR0227;禮成¶
人之義此於別録屬吉事但冠禮起早晚書傳旣無正文案略說稱¶
周公對成王云古人冒而句領注云古人謂三皇時以冒覆頭句領繞頸¶
至黃帝時則有冕也故丗本云黃帝造火食旃冕是冕起於黃帝也¶
但黃帝以前則以羽皮爲之冠黃帝以後乃用布帛其冠之年即天二¶
諸侯十二而冠故襄九年左傳云國君十五而生子冠而生子禮也又云¶
一星終也是十二年歳星一終案文王十五而生武王尚有兄伯邑考¶
金縢云王與大夫盡弁時成王十五而著弁則成王已冠矣是天子十¶
二而冠與諸侯同又祭法云王下祭殤五&KR0002;不早冠何因下祭五等之¶
殤大夫冠之年幾無文案喪服大夫爲昆弟之長殤大夫旣爲昆弟¶
長殤則不二十始冠也其士則二十而冠也曲禮云十曰弱冠　也¶
其夫子之子亦早冠所以祭殤有五其諸侯之子皆¶
<pb:KR1d0061_SBCK_006-1b>¶
<pb:KR1d0061_SBCK_006-1b>¶
<pb:KR1d0061_SBCK_006-1b>¶
素裳奠摯奠之於君也　遂以摯見于鄉大夫鄉　生者以摯謂¶
以雉也故士相見禮冬用雉夏用腒見於郷大夫謂在朝之郷大夫也郷¶
先生謂郷老而致仕也　成人之者此明加冠成人之義必成人者¶
將責成人禮焉冠責以成人之事&KR0002;成人事立可以治人也是冠者爲¶
治之本故先王重之行之於廟士行之於禰廟故士冠禮注廟謂禰廟¶
旣在襧廟此云尊先祖者尊禰即尊先祖之義且下士祖禰共廟其諸¶
侯則冠於大祖之廟故左傳云先君之祧以處之聘禮云不腆先君之¶
祧鄭注以爲始祖之廟則天子當冠於始祖廟也服䖍注左傳先君之¶
祧處之以爲曽祖廟者以左傅魯襄公冠於衛成公之廟衛成公則當¶
今衞君獻公曽祖服䖍望時解之故以祧爲曽祖非鄭義也¶
昬義第四十四　正義曰案鄭目録云名曰昬義者以其記娶妻之¶
義内敎之所由成也此於別録屬吉事也謂之昬者案鄭昬禮目録¶
云娶妻之禮以昬爲期因名焉必以昬者取其陽往隂來之義入後¶
二刻半爲昬以定稱之壻曰昬妻曰姻故經解注云壻曰昬妻曰姻是¶
也謂壻以昬時而來妻則因之而去也&KR0002;壻之與妻之屬名壻之親屬¶
<pb:KR1d0061_SBCK_006-2a>¶
名之曰姻女之親屬名之爲昬故鄭注昬禮云女氏稱昬壻氏稱姻¶
爾雅壻之父爲姻婦之父爲㛰又云壻之黨爲姻兄弟婦之黨爲㛰¶
兄弟是也其天地初分之後遂皇之時則有夫婦故通卦驗云遂皇始¶
丗握機矩是法北斗七星而立七政禮緯斗威儀之篇七政則君臣父¶
子夫婦及政等旣稱夫婦是始自遂皇也譙周云大昊制嫁娶儷皮爲¶
禮是儷皮起於大昊也其媒官之義具於月令䟽孟子云舜不告而娶¶
是娶妻告父母亦起於五帝也其五帝以前爲昬不限同姓異姓三王以¶
來文家異姓爲昬質家同姓爲昬其昬之年幾案異義大戴說男三¶
十女二十有昬娶合爲五十應大&KR0283;之數自天子逹於庶人同一也¶
故春秋左氏說國君十五而生子禮也二十而嫁三十而娶庶人禮也¶
禮夫爲婦之長殤長殤十九至十六知夫年十四十五見士昬禮也許¶
君謹案舜年三十不娶謂之鰥文王十五而生武王尚有兄伯邑考知¶
人君早昬娶不可以年三十非重昬嗣也&KR0002;鄭意依正禮士及大夫皆¶
三十而後娶及禮云夫爲婦長殤者關異代也或有早娶者非正¶
天子諸侯昬禮則早矣如左氏所釋毛詩所用家語　説以男二十¶
<pb:KR1d0061_SBCK_006-2b>¶
冠女十五而笄自此以後　嫁娶至男　女¶
與家語異也　昬禮至禮也　正義曰此一節　之¶
迎於門外揖讓而升自從始至終也　納采者謂采擇之禮故昬禮¶
云下逹納采用鴈也必用鴈者白虎通云鴈取其隨時而南北不失節¶
也又是隨陽之鳥妻從夫之義也問名者問其女之所生母之姓名故¶
昬禮云爲誰氏言女之母何姓氏也此二禮一使而兼行之　納吉¶
者謂男家旣卜得吉與女氏也　納徴者納聘財也徴成也先納聘¶
財而后昬成春秋則謂之納幣其庶人則緇帛五兩卿大夫則玄纁玄¶
三纁二加以儷皮及諸侯加以大璋天子加以榖圭皆具於周禮經注也¶
請期者謂男家使人請女家以昬時之期由男家告於女家何必請者¶
男家不敢自專執謙敬之辭故云請也女氏終聽男家之命乃告之納¶
吉納徴請期每一事則使者一人行惟納徴無鴈以有幣故其餘皆用¶
鴈　主人筵几於廟者謂行此等之禮主人謂女父母設筵几於禰¶
廟此等皆據士昬禮而知之也　聽命於廟者謂女之父母聽受壻¶
之使者之命於廟堂之上兩楹之閒也　父親至之也　正義曰¶
<pb:KR1d0061_SBCK_006-3a>¶
此一節明親迎之時父之醮子眀迎婦之節　父親醮子而命之迎¶
者謂壻父身親以酒醮子而命之親迎也　男先於女也者釋命親¶
迎之意所以必命迎者欲使男往迎之女則從男而來也是男子先迎¶
女從後至是男先於女也&KR0002;男子不迎女自來至是女自先來不得爲¶
男先於女也　主人筵几於廟而拜迎于門外者主人女之父以壻¶
來親迎故拜迎於門外以敵禮待之　壻執鴈入揖讓升堂再拜奠¶
鴈者主人就東階初入門將曲揖當階北靣揖當碑揖至階三讓主人¶
升自阼階揖壻升自西階北靣奠鴈再拜蓋親受之於父母也於時女¶
房中南靣母在房戸外之西南靣壻旣拜訖旋降出女出房南靣立於¶
母左父西靣誡之女乃西行母南靣誡之是壻親受之於父母但親受¶
之非是分明手有親受示有親受之義故云蓋以疑之　降出御婦¶
車者謂壻降西階而出親御婦車也　而壻授綏者謂婦升車之時¶
而壻授之以綏　御輪三周者謂壻御婦車之輪三匝然後御者代¶
壻御之　婦至壻揖婦以入者謂婦至壻之寢門壻揖以婦入則稍¶
西避之故魏詩云宛然左辟謂此時也　共牢而食　在夫之寢胥¶
<pb:KR1d0061_SBCK_006-3b>¶
<pb:KR1d0061_SBCK_006-3b>¶
故孝經云喪則致其哀祭則致其嚴是昬禮爲諸禮之本也　夫禮¶
至體也　正義曰此經因昬禮爲諸禮之本遂廣明禮之始終始則¶
在於冠昬終則重於喪祭其閒有朝聘郷射是禮之大體之事也¶
夙興至代也　正義曰此論昬禮明日婦見舅姑舅姑醴婦又舅¶
姑入室婦饋特豚又眀日舅姑饗婦之節此即士昬禮也故有特豚饋¶
於舅姑&KR0002;大夫以上非唯特豚而巳雖以士爲主亦兼明大夫故有厥¶
眀舅姑共饗婦&KR0002;士婦見舅姑之日即舅姑饗婦故士昬禮舅姑醴¶
婦醴婦旣訖則饗之不待厥明也　婦執笄&KR0037;栗叚脩以見者案士¶
昬禮舅坐于阼階西靣姑坐于房外南靣婦執笲&KR0037;栗進東靣拜奠¶
于舅席訖婦又執腵脩升進北靣拜奠于姑席是也　賛醴婦婦祭¶
脯醢祭醴者案士昬禮婦席于戸牖間賛者酌醴置於席前北面婦¶
於席西東面拜受賛者西階上北面拜送又拜薦脯醢婦升席左執¶
觶右祭脯醢訖以柶祭醴三是祭脯醢祭醴也　成婦禮也者言所¶
以見舅姑及醴之者成其爲婦之禮也　舅姑入室婦以特豚饋者¶
案士昬禮舅姑入于室婦盥饋特　無魚　南¶
<pb:KR1d0061_SBCK_006-4a>¶
<pb:KR1d0061_SBCK_006-5a>¶
代者則上經婦降自阼階以著代是也申重也旣明婦禮順又重加之¶
以著代之義也　所以重責婦順焉也者言成婦禮眀婦順則重著¶
代所以厚重責婦人之孝順焉分之則婦禮婦順著代三者別文皆揔¶
歸於婦順故自此以下唯申明婦順也　以審守委積蓋藏者言旣¶
當夫氏又成婦事以此詳審保守家之所有委積掩蓋藏聚之物也¶
注室人謂女妐女叔諸婦也　正義曰經旣言順於舅姑乃和於室¶
人是在室之人非男子也女妐謂壻之姊也女叔謂壻之妹諸婦謂娣¶
姒之屬　注云順備者行和當事成審也　正義曰行是順於舅¶
姑和謂和於室人當謂當於夫則前經所說是也云事成審者則前經¶
以成絲麻布帛之事以審守委積蓋藏是事成審也　是以至順¶
也　正義曰此經更申明前經成婦順之事所以能成婦順者以未¶
嫁之前先敎以四德故此經明嫁所敎之事　祖廟未毁敎于公宫¶
者此謂與君爲骨肉親廟有四高祖之廟未毀除此欲嫁之女敎於¶
公宫也　祖廟旣毁敎于宗室者謂與君四從以外同髙祖之父以¶
上其廟旣遷是祖廟旣毀此女則敎於大宗子之室¶
<pb:KR1d0061_SBCK_006-5b>¶
　敎之其敎已成祭女所出祖廟　成也¶
以爲未嫁之前先敎四德又祭而告但成其爲婦之順欲使嫁而爲婦¶
奉遵此敎而成和順　注謂與至吿焉　正義曰此云敎於公宫¶
故知是天子諸侯同姓也天子當言王宫今經云公宫知兼天子者此¶
云公宫謂公之宫也&KR0002;天子公邑官家之宫耳非謂諸侯公宫也此昬¶
義雖記士昬禮之事自此以下廣明天子以下敎女及夫婦之義故此¶
經敎女舉貴者言云嫁女者必就尊者敎成之者案内則女子十年不¶
出使姆敎成之明巳前恒敎但嫁前三月特就公宫之敎欲尊之也云¶
敎之者女師也者即詩周南云言告師氏則昬禮注云姆婦人五十無¶
子出者也云祖廟女所岀之祖也者謂女父與君所分出之祖或與君¶
共髙祖而分出以下皆然與諸侯共髙祖廟未毁所出之女皆自公宫¶
敎之天子雖七廟親廟上自髙祖以下也云公君也者鄭恐唯謂諸侯¶
之公故解公爲君天子諸侯皆稱君云宗室宗子之家也者鄭旣不云¶
大宗小宗則大宗小宗之家悉得敎之與大宗近者於大宗敎之與大¶
宗逺者於小宗敎之此記謂君之同姓&KR0002;君之異姓異姓始祖在者其¶
<pb:KR1d0061_SBCK_006-6a>¶
後亦有大宗小宗其族人嫁女各於其家也云祭之祭其所出之柤也¶
者此女出於君之髙祖則祭髙祖廟岀於君之曽祖則祭曽祖以下皆¶
然女親行祭詩云誰其尸之有齊季女是也云祭無牲牢告事耳非正¶
祭也者以祭君之廟應用牲牢今其俎唯魚故云告事耳非正祭也云¶
其齊盛用黍者以其告祭不用正牲則無稻梁旣以蘋藻爲羮則當有¶
齊盛此士祭特牲黍稷故知此亦用黍也云君使有司吿之者約雜記¶
釁廟使有司行之故知此告成之祭亦使有司也&KR0002;有卿大夫以下則¶
女主之宗子掌其禮也云&KR0002;其祖廟巳毁則爲壇而告焉者此謂與宗¶
子或同曽祖假令宗子爲士只有父祖廟曽祖髙祖無廟則爲壇於宗¶
子之家而告焉&KR0002;與宗子同曽祖則爲壇告曽祖焉&KR0002;與宗子同髙祖¶
則爲壇吿髙祖焉此注或有作墠者誤也所以知者以祭法篇適士二¶
廟一壇則曽祖爲壇也大夫三廟二壇則髙祖及髙祖之父為壇或可¶
宗子爲中士下士伹有一廟無壇則爲墠而吿之也　古者至盛德¶
正義曰此一經因上夫婦昏禮之事故此明天子與后各立其官掌内¶
卜之事法隂陽所爲但后之所立六宫周之法也¶
<pb:KR1d0061_SBCK_006-6b>¶
之制也欲見其婁相當　夏周木對為内外也¶
正義曰案宫人云掌王　六寢之脩注云路寢一小寢五是天子六寢¶
也云六宫在後者后之六宫在王之六寢之後亦大寢一小寢五其九¶
嬪以下亦分居之其三夫人雖不分居六宫亦分主六官之事或二宫¶
則一人也或猶如三公分主六卿之&KR0011;也云六官在前者六卿之官在¶
王六寢之前其三&KR0012;亦分主六官之職揔謂之九卿故考工記云外有¶
九室九卿朝焉是也云三公以下百二十人者周三百此百二十人延¶
於百數故云似夏時以無正文故稱似也云内治婦學之法也者案九¶
嬪職云掌婦學之法故知内治是婦學也云隂德謂主隂事隂令也者¶
案内宰掌王之隂事隂令注云隂事謂羣妃御見之事隂令爲王所求¶
爲於北宫也　是故至義也　正義曰此以下說男女之敎&KR0002;其¶
不得日月爲之適食人眀天子與后是父之與母之義　是故曰食¶
則天子素服而脩六官之職蕩天下之陽事者謂救曰之時著素服蕩¶
除天下之陽事有穢惡者案左傳昭三十一年十二月辛亥朔日有食¶
之庚午之日始有謫謫謂曰之將食之氣氣見於上所以責人君也故¶
<pb:KR1d0061_SBCK_006-7a>¶
詩云十月之交朔月辛夘日有食之亦孔之醜又云此日而食于何不¶
臧是君之不善而曰食凡日食&KR0002;壬午朔日有食之左傳云公問於梓¶
愼禍福何爲對曰二至二分日有食之不爲災也日月之行也分同道¶
也至相過也其他月則爲災陽不克也故常爲水也然詩之十月則夏¶
之八月秋分曰食而爲災者以辛夘之日夘往侵辛由反克金故爲災¶
昭七年夏四月甲辰朔日有食之而大咎衞君上卿四月夏之二月爲¶
災者以其甲辰之日甲爲木辰爲土夘當克土今日食土反克木故爲¶
災也昭二十一年秋七月壬午朔而日食壬爲水午爲火水應克火而¶
日食火反克水不爲災者以秋七月夏之五月是壬午之時得有克壬¶
之理故不得爲災杜預以爲假曰食之異以戒懼人君其言&KR0002;信&KR0002;不¶
信不可定以爲驗也¶
郷飲酒義第四十五　正義曰案鄭目録云名曰郷飲酒義者以其¶
記郷大夫飲賔于庠序之禮尊賢養老之義此於別録屬吉事儀禮¶
有其事此記釋其義也伹此篇前後凡有四事一則三年賔賢能二則¶
郷大夫飲國中賢者三則州長習射飲酒　四則黨正¶
<pb:KR1d0061_SBCK_006-7b>¶
言之皆謂之郷飲酒知此篇合有四事者以鄭注郷人¶
州長黨正鄭又云飲國中賢者亦用此禮也鄭必知此篇郷大夫賔賢¶
能及飲國中賢者并州長黨正者以此經云郷人即郷大夫士則州長¶
黨正又云君子謂卿大夫飲國中賢者下又云六十者坐五十者立侍¶
亦是黨正飲酒之事下又云合諸郷射是亦州長習射之禮鄭以此參¶
之故知此篇兼有四事郷則三年一飲州則一年再飲黨則一年一飲¶
也所以然者天子六郷諸侯三郷郷二郷大夫一郷各有郷大夫而郷¶
有郷學取致仕在郷之中大夫爲父師致仕之士爲少師在於學中名¶
爲郷先生敎於郷中之人謂郷學每年入學三年業成必升於君&KR0002;¶
天子郷則升學士於天子&KR0002;諸侯之郷則升學士於諸侯凡升之必用¶
正月也將用升之先爲飲酒之禮郷大夫與郷先生謀事學生最賢使爲¶
賔次者爲介又次者爲衆賔此郷大夫爲主人與之飲酒而後升之故¶
周禮郷大夫職云三年則大比放其德行道藝而興賢者能者郷老¶
及郷大夫帥其吏與其衆寡以禮禮賔之鄭云賢者有德行者能者¶
有道藝者故鄭云古者年七十而致仕老於郷里大夫名曰父師士名¶
<pb:KR1d0061_SBCK_006-8a>¶
少師而敎學焉恒知郷人之賢者是以大夫就而謀之賢者以爲賔其¶
次以爲介又其次爲衆賔而與之飲酒是亦將獻之以禮禮賔之也&KR0002;¶
州一年再飲者是春秋習射因而飲之以州長爲主人也&KR0002;黨一年一¶
飲者是&KR0010;十二月國於大蜡祭而黨中於學飲酒子貢觀蜡是也亦¶
黨正爲主人也此郷飲酒之義說儀禮郷飲酒也但儀禮所據是諸侯¶
之郷大夫三年賔賢能之禮故鄭儀禮郷飲酒目録云諸侯之郷大夫¶
三年將獻賢者於君以禮賔與之飲酒是也鄭必知諸侯郷大夫者以¶
郷飲酒禮云磬階間縮&KR0764;注云大夫而特縣方賔郷人之賢者從士禮¶
也&KR0002;天子之大夫特縣則鍾磬並有今唯云磬故知諸侯之郷大夫也&KR0002;¶
諸侯之州長則士也故儀禮郷射是諸侯州長經稱鹿中記云士則鹿¶
中明非諸侯之郷大夫爲之也　郷飲至以道　正義曰此一節¶
初眀郷飲酒之禮拜迎至拜洗相尊敬之事故聖人制之以道也¶
郷飲酒之義主人拜迎賔于庠門之外者此謂郷大夫故迎賔于庠門¶
外&KR0002;州長黨正則於序門外也　盥洗揚觶者謂主人將獻賔以水¶
盥手而洗爵&KR0045;觶謂既獻之後舉觶酬賔之時亦盥洗也必盥¶
<pb:KR1d0061_SBCK_006-8b>¶
以致其絜敬之意也　拜至者謂賔與主人升堂之後主人於¶
之上北靣再拜是拜至也　拜洗者謂主人拜至訖洗爵而升賔於¶
西階上北靣再拜拜主人洗也　拜受者賔於西階上拜受爵也¶
拜送者主人於阼階上拜送爵也　拜旣者旣盡也賔飲酒旣盡而¶
拜也　所以致敬也者言賔主相拜致其恭敬之心　尊讓絜敬¶
也者言入門而三揖三讓是尊讓盥洗&KR0045;觶是絜也拜至拜洗之等¶
是致敬也故㧾結之云尊讓絜敬也者君子之所以相接也¶
注庠郷學也州黨曰序　正義曰案州長職云春秋射于州序黨正¶
云屬民飲酒于序是州黨曰序有室謂之庠無室謂之序郷學爲庠¶
州黨爲序學記云黨有庠者謂郷人在州黨但於郷之庠學不別立¶
也則州黨曰序必是無室今案郷射云豫則鈎楹内堂則由楹外故鄭¶
注云庠之制有堂有室也豫讀如成周宣謝災之謝凡屋無室日謝今¶
文豫爲序序乃夏后氏之學亦非也以此言之則州黨爲序其義非¶
也今云州黨曰序者但州黨之序雖並皆無室今郷射則鈎楹内是内¶
之深無室事顯正得讀豫爲謝是無室故也不得讀豫爲序以序¶
<pb:KR1d0061_SBCK_006-9a>¶
非無室之名故云非也以有楹内楹外之言故鄭特云序非也謂正郷¶
射文非非是餘處序字皆非也餘處之序並皆無室也但有虞氏之庠¶
周以爲郷學夏后氏之序周以爲州黨之學明夏時之序則有室也周¶
時州黨之序則無室也序名雖同其制則別故郷射注云序乃夏后氏¶
之學非謂州黨之學也以郷射爲豫巳非今文爲序又非故云亦非郷¶
學雖爲序云亦有東西牆謂之序故郷飲酒或云序東西州學雖爲序¶
據其序内亦有堂稱故郷射或云堂東堂西也　郷人至賔也¶
正義曰此一節明設尊及玄酒貴其質素又羞出東房及東榮設洗主¶
人事賔之義也郷人謂郷大夫也士謂州長黨正也君子者謂卿大夫¶
也　尊於房戸之閒賔主共之也者以郷大夫等唯有東房故設酒¶
尊於東房之西室戸之東在賔主之閒示賔主之共有此酒也酒雖主¶
人之設賔亦以酢主人故云賔主共之也　尊有玄酒貴其質也者¶
北面設尊玄酒在左謂在酒尊之西也所以設玄酒在西者地道尊右¶
貴其質素故也　羞出自東房主人共之也者謂供於賔也¶
洗當東榮榮屋翼也設洗於庭當屋翼也必在東者示主人所以¶
<pb:KR1d0061_SBCK_006-9b>¶
以事賓從冠義以来皆記者疊岀儀禮經文每於一事之¶
禮經義每義皆舉經文於上陳其義於下以釋之也他皆放此也¶
賔主至務焉　正義曰此一節明賔主介僎坐位之義也　賔主¶
象天地也介　&KR0090;隂陽也者天地則隂陽著成爲天地故賔在西北天¶
地嚴凝之氣著主在東南天地温厚之氣著介坐在西南&KR0090;隂之微氣¶
僎在東北&KR0090;陽之微氣　三賔象三光者謂衆賔也　四面之坐¶
&KR0090;四時也者主人東南&KR0090;夏始賔西北&KR0090;冬始僎東北&KR0090;春始介西南¶
&KR0090;秋始其四時不離天地隂陽之内而坐即是賔主介僎之所&KR0090;也¶
曰聖者聖通也謂上諸事並是通賔主之意也　聖立而將之以敬¶
曰禮者謂通賔主之事其道巳立能將行之以恭敬乃謂之禮也¶
禮以體長㓜曰德德者得也旣能有禮以體成長糿於事得冝故曰德¶
也　德也者得於身也重釋稱徳之義是得善行於其身謂身之所¶
行皆得於理也　古之學術道者將以得身也者術者藝也言古之¶
人學此才藝之道也將以得身也謂使身得成也此謂賔賢之人有術¶
道今以賔敬接待之事其尊敬學習術道身得成就而有令名¶
<pb:KR1d0061_SBCK_006-10a>¶
是故聖人務焉者以上賓主德義之事於禮最重故聖人務行焉¶
祭薦至爭矣　正義曰此一節眀飲酒之禮祭薦祭酒相尊敬之心貴¶
禮賤財之義　祭薦者主人獻賔賔即席祭所薦時脯醢也¶
祭酒者賔旣祭薦又祭酒也　敬禮也者言賔旣祭薦又祭酒是賔¶
敬重主人之禮也　嚌肺甞禮也賔旣祭酒之後興取俎上之肺嚌¶
齒之所以甞主人之禮也　啐酒成禮也於席末者啐謂飲主人酒¶
而入口成主人禮於席末謂席西頭也案郷飲酒禮祭薦祭酒濟肺¶
皆在席之中唯啐酒在席之末又郷飲酒禮云祭脯醢奠爵右取肺卻¶
左手右絶末以祭尚左手嚌之興加于俎坐挩手遂祭酒嚌肺在前祭¶
酒在後此先云祭酒者嚌是甞嚌之名祭酒是未飲之稱故祭酒與祭¶
薦相連表其敬禮之事　言是席之正非專爲飲食也者&KR0002;此席專¶
爲飲食應於席中啐酒今乃席末啐酒此席之設本不爲飲食是主人¶
敬重於賔故設席耳祭薦祭酒嚌肺在席中者敬主人之物故在席中¶
啐酒入於已故在席末也　此所以貴禮而賤財也者於席上祭薦¶
祭酒是貴禮席末啐酒是賤財也　卒觶致實於西階上言是席之¶
<pb:KR1d0061_SBCK_006-10b>¶
上非專爲飮食也者卒觶主人酬賔賔卒立以兵觶也致實¶
其所實之酒於西階上不就席卒觶者言此席之上非專爲飲食也故¶
不於席所而卒觶啐纔始入口猶在席末也卒觶則盡爵故逺在西階¶
上前文方論設席之禮故言是席之正此覆說前席故變文言是席之¶
上上亦正也　此先禮而後財之義也者先禮即貴後財則賤則亦¶
上下互而相通也　注致實至末也　正義曰以經卒觶致實旣¶
云卒觶論其將欲卒觶之時舉其事者致實論其盡酒之體故更言¶
致實也云酒爲觴實者以盡酒稱致實之意酒爲觴中之實今致盡¶
此實也云祭薦祭酒嚌肺於席中唯啐酒於席末也者皆郷飲酒禮文¶
郷飲至立矣　正義曰此眀黨正飲酒正齒位之事　六十者坐¶
五十者立待者案郷飲酒禮賔賢能則用處士爲賓其次爲介其次¶
爲衆賔皆以年少者爲之此正齒位之禮其賔介等皆用年老者爲之¶
其餘爲衆賔賔内年六十以上於堂上於賔席之西南靣坐&KR0002;不盡則¶
於介席之北東靣北上其五十者則立於西階下東靣北上示有陪侍¶
之義非即在六十者旁同南靣立也　以聽政役者所以立於階下¶
<pb:KR1d0061_SBCK_006-11a>¶
示其聽受六十以上政事役使也　所以明尊長也者言欲明尊敬¶
六十之長老故立而聽政役　六十者三豆至九十者六豆者以其¶
每十年加一豆非正禮故不得爲籩豆偶也其五十者亦有豆也但二¶
豆而已則郷飲酒禮衆賔立於堂下者皆二豆其賔介之豆無正文當¶
依衆賔之年而加之也　所以眀養老也豆是供養之物故云眀養¶
老立侍是陪侍之儀故云明尊長也　而后乃能入孝弟者人&KR0002;知¶
尊長養老則能入孝弟之行也民入孝弟謂入門而能行孝弟¶
出尊長養老者謂出門而能尊長養老也　合諸郷射敎之郷飲酒¶
之禮而孝弟之行立矣者諸於也謂春秋二時聚合其民於州長郷射¶
之禮以敎之郷飲酒之禮謂十月黨正飲酒是敎之郷飲酒之禮旣州¶
長敎射黨正敎飲酒則民知尊長養老故孝弟之行以此而成立也¶
注此說至禮也　正義曰鄭知此經所說是黨正正齒位者以儀禮¶
郷飲酒之篇無正齒位之禮今此云六十者坐五十者立侍故知是黨¶
正正齒位之禮此謂&KR0004;飲酒之時正齒位及其禮末皆以醉爲度雜記¶
云一國之人皆&KR0002;狂是也云其郷射則州長春秋以禮㑹民而射于州¶
<pb:KR1d0061_SBCK_006-11b>¶
序之禮也者此則州長職文引之者證經中之郷射也云謂之郷者州¶
黨郷之屬也者旣是州長黨正射飲而並謂之郷者以州黨屬郷故云¶
郷之屬也云或則郷之所居州黨者鄭更云別解此州黨謂之郷郷之¶
所居此州黨行飲酒射之禮郷大夫則代此州長黨正爲主人故得稱¶
郷射郷飲酒也&KR0002;郷之州黨郷所不居則郷大夫不得爲主人亦不得¶
稱郷射郷飲酒但謂之州射黨正飲酒可也云如今郡國下令長於郷¶
射飲酒者謂郡治之下及王侯有國治之下滿萬戸以上之令不滿萬¶
戸之長於己縣或射或飮酒則從郡之大守及主國之相來自行禮相¶
監臨之儀不用令長禮也令長射而飲酒似州長黨正也大守與相來¶
監臨似郷大夫監臨也故引以相證也　孔子至易也　正義曰¶
謂孔子先觀郷飲酒之禮而稱知王道之易易故記者引之結成郷飲¶
酒之義　吾觀於郷者郷謂郷飲酒言我觀看郷飲酒之禮有尊賢¶
尚齒之法則知王者敎化之道其事甚易以尊賢尙齒爲敎化之本故¶
也不直云易而云易易者取其簡易之義故重言易易猶&KR0002;尙書王道¶
蕩蕩王道平平皆重言取其語順故也　主人至別矣　正義曰¶
<pb:KR1d0061_SBCK_006-12a>¶
此一經明郷飲酒之禮主人待賔之異明貴賤之別也　衆賔自從¶
之者主人親自速賔并往速介而衆賔不須往速自從賔介而來也¶
而衆賔自入者謂賔介至門主人拜賔及介而衆賔不須拜自入門是¶
賔介貴於衆賔貴賤之義别矣　三揖至辨也　正義曰此明主¶
人於賔介禮隆殺分別也　拜至獻酬辭讓之節繁者主人於賔三¶
揖三讓拜其來至又酌酒獻賔賔酢主人主人又酌而自飲以酬賔是¶
辭讓之節其數繁多也　及介省矣者案郷飲酒介酢主人則上主¶
人不酬介也是及介省矣　至干衆賓升受坐祭立飲不酢而降者¶
案郷飲酒之禮主人獻衆賔于西階上受爵坐祭立飲不酢主人而降¶
西階東面也　隆殺之義辨矣者於賔禮隆衆賔禮殺是隆殺之¶
義别也　工入至流也　正義曰此一節論郷飲酒設樂樂賔罷則¶
以禮正之不至流邪之事也　工入升歌三終者謂升堂歌鹿鳴四¶
牡皇皇者華每一篇而一終也　主人獻之笙入三終者謂吹笙之¶
人入於堂下奏南陔白華華黍每一篇一終也　主人獻之者謂¶
獻笙人也　閒歌三終者間代也謂笙歌巳竟而堂上與堂下更代¶
<pb:KR1d0061_SBCK_006-12b>¶
而作也堂上人先歌魚麗則堂下笙由庚此爲一終又堂上歌南有嘉¶
魚則堂下笙崇丘此爲二終也又堂上歌南山有臺則堂下笙由儀此¶
爲三終也此皆郷飲酒之文故鄭注郷飲酒云閒代也謂一歌則一吹¶
也魚麗言大平年豐物多也此采其物多酒旨所以優賔也　南有¶
嘉魚言大平君子有酒樂與賢者共之也此采其能以禮下賢者賢者¶
纍蔓而歸之與之燕樂也南山有臺言大平之治以賢者爲本此采其¶
愛友賢者爲&KR0022;家之基民之父母旣欲其身之壽考又欲其名德之長¶
也由庚崇丘由儀今亡其義未聞也　合樂三終者謂堂上下歌瑟¶
及笙並作也&KR0002;工歌關睢則笙吹鵲巢合之&KR0002;工歌葛覃則笙吹采蘩¶
合之&KR0002;工歌卷耳則笙吹采蘋合之所以知然者則郷飲酒云乃合樂¶
周南關睢葛覃卷耳召南鵲巢采蘩采蘋鄭云合樂謂歌樂與衆聲¶
俱作周南召南國風篇也王后國君夫人房中之樂歌也關睢言后妃¶
之德葛覃言后妃之職卷耳言后妃之志鵲巢言國君夫人之德采蘩¶
言國君夫人不失職采蘋言卿大夫之妻能脩其法度也　工告樂¶
備遂出者工謂樂正工先告樂正樂正告賔以樂備而遂下堂也言遂¶
<pb:KR1d0061_SBCK_006-13a>¶
出者樂正自此至去不復升堂也郷飲酒云工告于樂正樂正告于賔¶
乃降注云樂正降者以正歌備無事也降立西階東北靣　一人&KR0045;¶
觶乃立司正焉者一人謂主人之吏也一人舉觶之後乃立司正樂旣¶
備將留賔旅酬爲有懈惰故主人使相禮者一人爲司正以監之也舉¶
觶示將行旅酬也郷飲酒云作相爲司正又云司正洗觶升自西階阼¶
階上北靣受命于主人主人曰請安于賔司正告于賔賔禮辭許注¶
云爲賔欲去留之告賔於西階又云司正旣舉觶而薦諸其位注云司¶
正主人之屬也無獻因其舉觶而薦之　知其能和樂而不流也者¶
結之也流失禮也工升歌後立司正以正之故知郷飲酒能和樂不流¶
邪失禮也賔酬至遺矣　正義曰此經明旅酬之時賔主少長皆¶
得酬酒長㓜無被遺棄之事　少長以齒終於沃洗者言旅酬之¶
時賔主人之黨各以少長爲齒以次相旅至於執掌罍洗之人以水¶
沃盥洗爵者皆預酬酒之限此經主人酬介介酬衆賔雖據旅酬之¶
時其少長以齒終於沃洗是無筭爵之節也伹因其旅酬遂連言無筭¶
爵欲見無不周徧弟長而無遺而知終沃洗是其無筭爵案鄉¶
<pb:KR1d0061_SBCK_006-13b>¶
主人之賛者西靣北上不與無筭爵然後與是也　知其　弟¶
無遺矣者弟少也言少之與長皆被恩澤而無遺弃也故云知其能弟¶
長而無遺也　降說至亂也　正義曰此一經明飲酒之禮雖爵行¶
無數猶能節文自終不至於亂也　降說屨升坐者此謂無筭爵之¶
初也以前皆立而行禮未徹俎故未說屨至此徹俎之後乃說屨升堂¶
坐也　脩爵無數者謂無筭爵也熊氏云謂行爵無數矣　朝不¶
廢朝者朝後乃行飲酒之禮是朝不廢朝也　莫不廢夕者謂飲酒¶
禮畢乃治私家之事是莫不廢夕此謂郷飲酒之禮&KR0002;黨正飲酒一國¶
&KR0002;狂無不醉也　節文終遂焉者終謂終竟也遂謂曰也言雖至飲¶
畢主人備禮拜而送賔節制文章終音申遂不有闕少故鄭云終遂由¶
充備也　知其能安燕而不亂也謂安在於燕樂而不至亂也¶
貴賤至易也　正義曰此一節揔結上經明上五種之事又覆說前¶
文孔子所以知王道之易易也　此五行者足以正身安國矣者五¶
行謂上第一云貴賤之義別第二云隆殺之義辨第三云和樂而不流¶
第四云弟長而無遺第五云安燕而不亂是五種之行也　彼國安¶
<pb:KR1d0061_SBCK_006-14a>¶
而天下安者以郷飲酒於此將天下諸侯爲彼國故云彼國安而天下¶
安也　郷飲至本也　正義曰此記者更覆說郷飲酒之義有所¶
法&KR0090;之事前文雖備故此更詳也　立賔以&KR0090;天立主以&KR0090;地者前¶
文天地共言故云賔主&KR0090;天地此則析言之賔以&KR0090;天主以&KR0090;地賔者¶
主之所尊敬故以賔&KR0090;天主供物以養賔故以主&KR0090;地也　設介僎¶
以象日月者則前經隂陽也但隂陽據其氣日月言其體僎在東北&KR0090;¶
日出也介在西南&KR0090;月出也　注三光三大辰也　正義曰案昭¶
十七年有星孛于大辰公羊云大辰者何大火也伐爲大辰北辰亦爲¶
大辰故爾雅云大辰房心尾也大火謂之大辰北極謂之北辰是三大¶
辰也何休云大火與伐天所以示民時早晩天下取以爲正故謂之大¶
辰辰時也是天之政敎出於大辰　亨狗至本也　正義曰此一節覆¶
眀上立主&KR0090;地以下諸文之意也　亨狗於東方祖陽氣之發於東¶
方也者此覆說前文羞岀自東房也　洗之在阼其水在洗東祖天¶
地之左海也者此覆說前經洗當東榮因說水在洗東法天地左海¶
也　尊有玄酒敎民不忘本也者此覆說上文尊有玄酒貴其質也¶
<pb:KR1d0061_SBCK_006-14b>¶
賔必至參也　正義曰此一節更揔明郷飲酒坐　所在并明三揖¶
三讓每事皆三之義　産萬物者聖也者聖之言主也東方産育萬¶
物故爲聖也　養之長之假之仁也者假大也謂養育萬物長之使¶
大仁恩也五行春爲仁夏爲禮今春爲聖夏爲仁者春夏皆生養萬¶
物俱有仁恩之義故此夏亦仁也聖旣生物以生物言之則謂之聖故東方¶
爲聖也各以義言之理亦通也　中者藏也者言北方主智亦爲信¶
也&KR0002;以五行言之則爲信&KR0002;以萬物歸藏言之則爲藏也　介必東¶
郷介賔主也者主人獻賔將西行就賓賔又南行將就主人介在西階之¶
上以介覵隔賔主之閒也　主人者造之産萬物者也釋所以主人¶
居東方之意東方産育萬物主人供客所須故主人造爲産萬物之事¶
也　月者三日則成魄者謂月盡之後三日乃成魄魄謂明生傍有微¶
光也此謂月明盡之後而生魄非必月三日也所以前月大則月二日生魄前¶
月小則三日乃生魄　三賔者政敎之本者凡建國旣立三卿助君治國¶
今郷飲酒立三賔&KR0090;國之立三卿故云政敎之本也　注言禮者隂¶
也大數取法於月也　正義曰樂旣爲陽故禮爲隂月是隂精故禮¶
<pb:KR1d0061_SBCK_006-15a>¶
之數取法於月也¶
禮記正義卷第六十八¶
<pb:KR1d0061_SBCK_006-15b>¶
